# Задачи от изпит - 2023/2024

1. **Задача**. Да се напише функция на C++, `int analyzeArray(const char*)`, която връща като резултат най-голямата цифра от десетичната бройна система, която не се среща в подадения като параметър символен низ. Ако в низа се срещат всички цифри, функцията да връща -1.

    ***

<br>

2. **Задача**. Да се напише функция на C++, `long findSeq(const char* arr, char S)`, която връща като резултат дължината на най-дългата редица от последователни еднакви символи `S` в `arr`.

    ***

<br>

3. **Задача**. Да се напише функция на C++, `bool analyzeArr(const char*)`, която връща като резултат дали в за всяка главна буква от латинската азбука, която се съдържа в подадения като параметър низ, в него може да се намери и съответната ѝ малка буква.

    ***

<br>

4. **Задача**. Да се напише функция на C++, `int findIndex(const int arr[], size_t L)`, която намира най-големия брой числа `М` в масива `arr`, такива че за всяко N от тях е в сила: N≥М. Приемаме, че всички елементи на arr са неотрицателни.

    ***

<br>

5. **Задача**. Да се напише функция на C++, `bool findWord(const char* const * grid, size_t M, size_t N, const char* word)`, която проверява дали в матрицата `grid`, с размерност MxN се съдържат последователни символи, които образуват думата `word`. Последователни наричаме всички съседни символи по хоризонтала или вертикала в матрицата (без диагонално съседните).

    ***

<br>

6. **Задача**. Да се напише функция със сигнатура `bool validDate(const char*)`, която да проверява дали подаденият като вход параметър, е валидна дата във формат "DD-MM-YYYY" (да се отчитат и високосните години).

    ***

<br>

7. **Задача**. Да се напише функция на C++, `char* findDiff(const long arr[], size_t N)`, която да върне низ, който съдържа двете числа в масива `arr`, с дължина `N`, които имат минимална по модул разлика. Числата да са разделени със символа `,`, като първо да бъде по-голямото число.

    **Пояснение**: Всички числа в `arr` са положителни. Ако повече от една двойка числа имат минимална разлика, то да се върне възможно най-лявата от тях. Считаме, че заделената памет ще бъде освободена в извикващата функция.

    ***

<br>

8. Да се напише функция на C++, `int* findSets(const int[] arr, size_t N)`, която приема като параметър масив от положителни числа с дължина `N` ε (0,32] и връща като резултат нов масив. В него да се съдържат всички непразни множества, чиито елементи са елементи и на arr.

    **Пояснение**: Използвайте 0 за разделител между отделните множества, като последното от тях също завършва (терминира се) с две нули. Считаме, че заделената памет ще бъде освободена в извикващата функция.

    ***

<br>

9. **Задача**. Да се напише функция на С++ със сигнатура `int find(long N, int n)` (n<8, N>0), която намира най-голямото число, което е образувано от точно n последователни цифри на N.
