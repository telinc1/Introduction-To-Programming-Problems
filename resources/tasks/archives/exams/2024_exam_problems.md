# Задачи от изпит - 2024/2025

1. **Задача**. Да се напише функция на C++, `int findMaxMin(const int*, size_t size, int& minVal, int& maxVal)`, която намира най-малката (`minVal`) и най-голямата (`maxVal`) стойности от елементите на подадения като параметър масив с цели числа. Функцията да връща като резултат най-близката до средноаритметичната стойност на елементите на масива.

    ***

<br>

2. **Задача**. Да се напише функция на C++, `bool checkNum(long)`, която проверява дали ако в записа на подаденото като параметър число се премахне точно една цифра, то цифрите на новообразуваното число формират монотонно намаляваща или монотонно растяща редица.

    ***

<br>

3. **Задача**. Да се напише функция на С++ със сигнатура `long processNum(long)`, която намира най-голямата строго намаляваща подредица от последователни цифри в подаденото като параметър цяло число (с поне 5 цифри) и връща друго число, което е съставено от тези цифри (редът се запазва).

    ***

<br>

4. **Задача**. Да се напише функция на C++, `bool checkStr(const char*)`, която проверява дали подадения като параметър символен низ може да се преобразува в палиндром, ако се премахнат точно два произволни символа в него.

    ***

<br>

5. **Задача**. Да се напише функция на C++, `int findNumber(const char*)`, която приема като параметър символен низ, който трябва да съдържа точно три арабски цифри. Функцията да връща като резултат най-малкото число палиндром, което може да се образува от тези цифри.

    **Пояснение**: Функцията да връща подходящи кодове за грешка, при некоректни входни данни.

    ***

<br>

6. **Задача**. Да се напише функция на С++ със сигнатура `int* mergeArrays(int [], int [], int m)`, която за два масива с еднаква дължина `m` връща масив със сумите им, изчислени по следния начин: първи елемент (от първия масив) + последен елемент (от втория масив), втори елемент (от първия масив) + предпоследн елемент (от втория масив), ..., и т.н.

    ***

<br>

7. **Задача**. Да се напише функция на C++, `int convert(const char *, int k)`, която приема като параметър символен низ и число `k` (2 <= k <= 36). Функцията да връща естествено число, което съответства на символния низ преобразуван от `k`-ична в десетична бройна система.

    **Пояснение**: Подаденият символен низ ще съдържа само валидни за съответната бройна система символи. Функцията да не прави разлика между главни и малки букви.

    ***

<br>

8. Да се напише функция на C++, `int* spiralRead(const int **, size_t, size_t)`, която приема като параметри матрица от цели числа и размерите ѝ. Функцията да връща като резултат нов масив, който съдържа елементите на матрицата, но подредени обратно на часовниковата стрелка, започвайки от долния ляв ъгъл.

    **Пояснение**: Считаме, че освобождаването на заетата памет ще става в извикващата функция.

    ***

<br>

9. **Задача**. Да се напише функция на C++ със сигнатура `int checkQ(Point)`, която приема като параметър точка в декартовата координатна система. За представянето на точка използвайте създадена от вас структура, като координатите са подредени така: х, y. Функцията да връща като резултат номерът на квадранта в който се намира точката или 0 за (0,0).
